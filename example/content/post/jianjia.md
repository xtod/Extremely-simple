---
description: "《秦风·蒹葭》是中国古代第一部诗歌总集《诗经》中的一首诗。此诗曾被认为是用来讥刺秦襄公不能用周礼来巩固他的国家，或惋惜招引隐居的贤士而不可得的。"
title: '秦风·蒹葭'
slug: jianjia
date: 2025-01-01 00:00:00
categories: Essay
Keywords: ["蒹葭","诗经","秦风"]
Tags: ["蒹葭","诗经","秦风"]
images:
  - "/jianjia.png"
---
蒹葭苍苍，白露为霜。所谓伊人，在水一方。溯洄从之，道阻且长。溯游从之，宛在水中央。

蒹葭萋萋，白露未晞。所谓伊人，在水之湄。溯洄从之，道阻且跻。溯游从之，宛在水中坻。

蒹葭采采，白露未已。所谓伊人，在水之涘。溯洄从之，道阻且右。溯游从之，宛在水中沚。